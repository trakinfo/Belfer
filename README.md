# Belfer
Elektroniczny dziennik lekcyjny

Belfer .NET to elektroniczny dziennik lekcyjny, który pozwala gromadzić dane z przebiegu procesu nauczania. Program ten jest główną aplikacją systemu, na który składa się także baza danych zarządzana przez serwer MySQL oraz strona internetowa pozwalająca na selektywny odczyt danych. Dostęp do bazy możliwy jest z dowolnego miejsca na świecie a połączenie z bazą danych może być szyfrowane protokołem SSL.

Aplikacja ta jest narzędziem przeznaczonym dla nauczyciela, które umożliwia dokumentowanie przebiegu zajęć lekcyjnych, analizowanie postępów w nauce czy frekwencji na zajęciach.

Nauczyciel może zatem wprowadzać tematy lekcji, rejestrować nieobecności na zajęciach oraz zapisywać oceny zdobyte przez ucznia.

W zamian nauczyciel otrzymuje podstawowe informacje statystyczne, takie jak absencja ucznia na zajęciach z danego przedmiotu czy średnia ważona ocen z danego przedmiotu.

W programie dostępne są zestawienia ocen, frekwencji, klasyfikacji, itp. Większość zestawień można drukować a niektóre eksportować do formatu html (plan lekcji) lub odt (uzasadnienia ocen niedostatecznych i obniżonych ocen zachowania).

Oprócz podstawowych funkcji dziennika lekcyjnego dostępne są funkcje zarządzania systemem. Możliwe jest zatem konfigurowanie ustawień, takich jak: szkoła czy rok szkolny (program może obsługiwać wiele szkół i gromadzić dane z wielu lat). Można też zarządzać użytkownikami (dodawanie, usuwanie, edytowanie) i ich prawami dostępowymi (logowanie do programu, odczyt danych uczniów, itp.)

Rodzice mogą przeglądać wyniki nauczania swojego dziecka za pośrednictwem strony internetowej (po uprzednim zarejestrowaniu) a nauczyciel (wychowawca) może śledzić aktywność rodzica.
